V letech 1920-31 byla členkou Spolkové rady (horní komory rakouského parlamentu). Kromě stranických funkcí měla také v Horních Rakousích čestné postavení jako předsedkyně ženské katolické organizace Katholischen Frauenorganisation a pomocného sdružení Červeného kříže Frauenhilfsverein des Roten Kreuzes.

V meziválečném období se také stala patronkou nových zvonů, které byly vysvěceny v rychvaldském kostele sv. Anny jako náhrada za zvony které byly za 1. světové války z kostela demontovány a použity pro válečné účely[3].

Kněžna byla po své smrti pochována na hřbitově ve Velkých Kunčicích (Kończyce Wielkie), kde dodnes spočívá vedle své sestry hraběnky Gabriely z Thun-Hohensteinu (1872 - 1957) a jejího muže hraběte Felixe Leopolda von Thun und Hohenstein (1859 - 1941).[4]